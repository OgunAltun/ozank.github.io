---
layout: page
title: IS500-Araştırmacılar için Bilgisayar Araçları
permalink: /is500/index.html
---

# IS500 Nedir?

Dönem arasında vermeyi planladığım, araştırmacalara yönelik bilgisayar teknikleri ve kullanışlı araçlardan  bahsedeceğim bir seminerler serisidir. IS500 kredili/resmi bir ders olmayıp, sadece gönüllülük esasına göre verilecektir. [IS100](http://ii.metu.edu.tr/is100/) ile (henüz) bir bağlantısı bulunmamaktadır.

## Kimler katılmalı?

Eğer aşağıdaki durumlardan bazıları tanıdık geliyorsa, IS500 seminerleri işinize yarayacaktır:

- Emailiniz spamlerle ve okunmamış iletilerle doluysa,
- Dosyalarınızı yedeklemek için kendinize mail atıyorsanız (ya da daha kötüsü hiç yedeklemiyorsanız),
- Word'de yeni bir sayfaya geçmek için Enter tuşuna basılı tutuyorsanız,
- Birileriyle ortak makale/doküman yazarken son hallerini birbirinize maille gönderiyorsanız,
- Araştırmalarınızla ilgili makaleleri bilgisayarınızda farklı yerlere kopyalıyor, sonra da arayınca bulamıyorsanız,
- LaTeX öğrenmek istiyor da fırsat bulamıyorsanız,
- MATLAB'ın yerine kullanabileceğiniz ücretsiz yazılımların olduğundan haberiniz yoksa,

## Ne Zaman?

Seminerlerin 1 Şubat-19 Şubat tarihleri arasındaki 3 hafta boyunca, haftada iki yarım gün şeklinde olması planlanmaktadır. Kesin saatlere kayıt yaptıranların tercihlerine göre karar verilecektir.

# Seminer İçeriği

Seminerlerin içeriği katılımcıların isteklerine göre şekillenecek olsa da kabaca aşağıdaki konuları kapsamayı düşünüyorum:

- Email/Takvim Yönetimi, Email alternatifleri
- Ortak Doküman Yönetimi (Google Drive, Dropbox vs)
- LaTeX'e giriş ve ortak doküman üstünde çalışma
- Versiyon Kontrolü Sistemleri (Git, SVN)
- Kişisel web sitesi/blog oluşturma
- MATLAB Alternatifleri (R, Octave, Python)
- Tekrarlanabilir Araştırma Teknikleri
- Linux'a giriş
- Tekrarlayan işler için otomasyon


## Nasıl Kaydolabilirim?

Kaydolmak için lütfen [şu formu]() doldurunuz. Seminere katılmak isteyenlerin fazla olması durumunda kayıtlar aşağıdaki öncelik sırasına göre yapılacaktır:

1. Öğretim elemanları
2. Asistanlar
3. İlk yılındaki yüksek lisans/doktora öğrencileri
4. Yüksek lisans yapmayı düşünen 4. sınıf öğrencileri
5. Diğer yüksek lisans/doktora öğrecileri

Sorularınız için bana e-maille ulaşabilirsiniz.

## Sonraki ne zaman olacak?


# Önce Küfür Sonra Teşekkür

Burda önereceğim programları öğrenmek biraz vakit alacaktır. Öğrenirken küfür etmekte serbestsiniz ama ileride teşekkür edeceğinizden eminim.

Önerdiğim yazılımların hepsini aynı anda öğrenmeye çalışmayın, yavaş yavaş sindire sindire gidin.

Kolay gelsin.

## EE361 Ödevlerinde MATLAB kullanımı

S: EE361 ödevlerini yapmakla geçirdiğim vaktin, iki katını ödevi bilgisayar geçirmeye ve Matlab öğrenmeye harcıyorum. Kağıtta yapsak olmaz mı?

C: Evet, Matlab öğrenmenin zaten yoğun olan programınıza ekstra bir yük getirdiğinin farkındayız. Ancak, mezun olduğunuzda CV'nizde bilgisayar bilgisi kısmına MS Office ve Windows 7 dışında yazabileceğiniz birkaç yazılım olmasının da sizler için faydalı olacağını düşünüyoruz. İlk ödevlerde biraz alışma sorunu yaşasanız da, sonraki ödevlerde Matlab zor kavramları anlamanızda yardımcı bir araç, ve mezun olduğunuzda iş hayatınızda büyük ihtimal kullanacağınız bir yazılım olacak.

Bu arada, yaygın olarak kullanılsa da özgür yazılım olmadığı için pek Matlab kullanmamaya çalışıyorum. Matlab yerine kullanabileceğiniz yazılımlardan birkaçı: [Octave](https://www.gnu.org/software/octave/), [Python](https://www.python.org/), [R](https://www.r-project.org/), [Modelica](https://www.modelica.org/).


## Versiyon Kontrolü Kullanın
Projelerde geliştireceğiniz kod veya dokümanları paylaşmak, verileriniz yedeklemek için çok faydalı bir sistem. Alışması biraz zaman alsa da öğrendikten sonra, versiyon kontrolü olmadan bunca zaman nasıl çalışmışım diyeceksiniz.

Değişik versiyon kontrol sistemleri olsa da (SVN gibi), benim önereceğim  yazılım: [Git](http://git-scm.com/). Aşağıdaki yazılardan  fikir edinebilirsiniz.

- [What is version control?](http://ozan.keysan.me/presentations/version_control/version_control_academics.html)
- [Versiyon Kontrolü nedir?](http://aliozgur.gitbooks.io/git101/content/bolum_1_-_baslangic/versiyon__kontrolu_nedir.html)
- [Sürüm kontrolü hakkında](http://git-scm.com/book/tr/v1/Ba%C5%9Flang%C4%B1%C3%A7-S%C3%BCr%C3%BCm-Kontrol%C3%BC-Hakk%C4%B1nda)
- [Versiyon Kontrol Sistemi Nedir?](http://koddit.com/yazilim/versiyon-kontrol-sistemi-nedir/)

Eğer ikna olduysanız önereceğim site [GitHub](https://github.com/). Hesap açarken öğrenci mailinizi kullanırsanız [şu siteden](https://education.github.com/), öğrenci paketine dahil olup bir sürü siteden ücretsiz üyelik alabilirsiniz.

Git'i kullanmak için [değişik yazılımlar](http://git-scm.com/downloads/guis) olsa da yeni başlayanlar aşağıdaki iki programdan birini kurarak işe koyulabilirler:

- [SourceTree](http://www.sourcetreeapp.com/)
- [GitHub Windows](https://windows.github.com/)

Aşağıdaki linkler de oldukça eğitici:

- [Atlassian Tutorial](https://www.atlassian.com/git/tutorials/setting-up-a-repository)
- [Git for beginners](http://stackoverflow.com/questions/315911/git-for-beginners-the-definitive-practical-guide)
- [Git Tutorial](http://rypress.com/tutorials/git/)
- [Git Beginner Tutorial](http://sixrevisions.com/resources/git-tutorials-beginners/)

## İyi Bir Metin Editörü Kullanın

Evet malesef, Microsoft Word ya da NotePad metin editörü yerine geçmiyor. Önereceğim metin editörleri (kolaydan zora):

- [Atom](https://atom.io/)
- [Sublime Text](http://www.sublimetext.com/)
- [Vim](http://www.vim.org/)

Daha başka programlar için şu [linke](http://lifehacker.com/five-best-text-editors-1564907215) de bakabilirsiniz

## Referans Yönetim Programı

Denk geldiğiniz güzel kaynakları, makaleleri bilgisayara klasörlere kaydetmek oldukça zahmetli. [Şu linkde](http://asuyatuyolar.org/2013/02/akademik-referans-duzenleme-programlar.html) daha önceden yazdığum bir karşılaştırma yazısı bulabilirsiniz. Ama benim tavsiyem [Mendeley](http://ozan.keysan.me/asuyatuyolar/2009/12/mendeley-akademik-pdf-ve-referans).

## Programlama Dilleri

Artık bir programlama dili bilmiyorsanız da öğrenmenin vakti gelmiştir. Yeni başlayanlara önerebileceğim ilk program [Python](https://www.python.org/) özellikle [IPyhton](http://ipython.org/)'ı şiddetle tavsiye ederim. Eğer başka bir programlama diliyse aşinaysanız da kendinizi o konuda da geliştirebilirsiniz.

## Proje Yönetimi

Onlarca [proje yönetimi](http://asuyatuyolar.org/2013/01/akademisyenin-internet-rehberi-proje.html) yazılımı olsa da, benim önereceğim site [Trello](https://trello.com/ozank/recommend). Cep telefonu uygulamaları ve güzel arayüzü ile yapılacak işleri organize etmek baya kolay.

## Windows'dan Kurtulun

Her ne kadar Windows varsayılan işletim sistemi olsa da, mühendislerin hala CV'lerine bilgisayar tecrübesi olarak Windows yazmaları artık komik oluyor. Bence vakit kaybetmeden Linux öğrenmenizi tavsiye ederim:

- [Üniversite Öğrencileri için Linux Sürümleri](http://asuyatuyolar.org/2013/01/akademisyenler-ve-universite.html)
- [Linux Live CD](http://asuyatuyolar.org/2011/07/her-eve-lazm-linux-live-cd.html)

Üstelik bilgisayarınıza kurmadan USB ya da CD üzerinden de çalıştırabilirsiniz. Linux kullanırken terminal ve Unix komutlarını kullanmayı da özellikle tavsiye ederim.
